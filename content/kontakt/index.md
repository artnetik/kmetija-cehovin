---
id: 6
title: Spoznajte družino Čehovin
photo: kontakt.jpg
menu: Kontakt
icon:
 src: /icons/kontakt.svg
 width: 43
 height: 27
---

<Naslov>Družina, vrednote, vizija</Naslov>

Aleš in Dagmar, vodji kmetije, sta skozi leta širila tako dejavnost kot družino. Z rastjo petih hčera, Tjaše, Ane, Marjete, Marjane in Teje, ter sina Domna so se večali tudi vinogradi in sadovnjaki.

V tridesetih letih skupne poti smo ustvarili domačijo, kamor se vsak rad vrača. Kjer se družimo, potožimo, nasmejemo in delamo. Ustvarjamo nove zgodbe in doživetja. S prijatelji si delimo izkušnje, kulinarične in poslovne. Druženje nas bogati in osrečuje.

Vinogradi in vino ostajajo naše glavno poslanstvo, svojo ponudbo pa v prihodnje širimo še na ostala področja, ki jih nudi Vipavska Dolina, zato kmalu pričakujte nova nepozabna doživetja.

<Naslov>Kako do nas</Naslov>

Med potjo skozi Vipavsko dolino in čez gričevnat svet, posejan z vinogradi, v vasi Potoče zavijte proti Brjam. Nadaljujte pot čez reko Vipavo in zavijte levo v klanec.

Ko prispete do zadnje hiše na levi, ste na cilju. Čehovinova kmetija, raj na naši rodni zemljici, vas z veseljem pričakuje.

